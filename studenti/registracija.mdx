---
title: Registracija
description: Upute za registraciju studenata na Spajalici
---

Dragi studenti, Spajalica je aplikacija koja olakšava procese studentskog zapošljavanja i kroz
digitalizaciju olakšava brojne procese u provedbi ugovora. Omogućuje vam potpisivanje ugovora
putem vaših mobilnih telefona tako da ne morate čekati u redovima i fizički nositi ugovore.
Pokušali smo maksimalno pojednostaviti proces registracije, poštivajući sve zakonske odredbe koje
moramo ispunjavati.

Za korištenje svih funkcionalnosti Spajalice potrebno vam je:

- Android ili iOS mobilni uređaj,
- E-mail adresa (bilo koja e-mail adresa koju koristite),
- Status redovnog studenta (nisu potrebni dokumenti, jer se studentska prava provjeravaju
  automatikom),
- Aktivirana e-osobna iskaznica koja omogućava udaljeni potpis.

**Registracija:**

1. Preuzimite aplikaciju Spajalica sa Google Play-a ili App Store-a i odaberite drugu opciju
   **"REGISTRIRAJ SE"**

2. Upišite svoje ime, prezime i OIB **kao na osobnoj iskaznici**. Bitno je da se podaci podudaraju
   pri potpisu ugovora kako bi se potpisi mogli verificirati. Upišite vašu osobnu e-mail adresu
   (ne treba biti adresa vašeg fakulteta). Postavite sigurnosnu lozinku. S obzirom da se radi o
   osjetljivim podacima, bitno je da imate snažnu lozinku, zato je jedan od zahtjeva korištenje
   specijalnog znaka poput !,?,$,% i slično. Pročitajte Opću uredbu o zaštiti podataka i Politiku
   privatnosti. Ako prihvaćate, označite u kućici i kliknite „REGISTRIRAJ SE“

3. Nakon ispunjene registracije, na vašu e-mail adresu trebao bi stići e-mail sa linkom za
   aktivaciju. Kliknite na link kako biste aktivirali svoj korisnički račun.

4. Vaš korisnički račun na Spajalici spreman je za korištenje! Otvorite aplikaciju Spajalica na
   vašem mobilnom uređaju i odaberite prvu opciju koja vam se nudi, „PRIJAVI SE“.
   Upišite e-mail adresu koju ste prijavili zajedno sa lozinkom koju ste postavili.

5. Aplikacija vas upućuje na idući korak, a to je potpisivanje izjave digitalnim potpisom.
   Za ovaj korak potrebna vam je aktivirana e-osobna iskaznica.
   Ako imate elektroničku e-osobnu iskaznicu ali ista nije aktivirana, možete slijediti upute u
   nastavku kako biste to učinili. Potrebno vam je:

- elektronička osobna iskaznica
- sigurnosna omotnica koju ste dobili s eOI, a koja sadrži podatke za aktivaciju eOI
- računalo s pristupom internetu
- čitač u skladu sa specifikacijama
- besplatni softverski paket eID Middleware.

[Video upute za aktivaciju](https://www.eid.hr/hr/e-osobna/clanci/sto-vam-je-potrebno)

Nakon aktivacije eOI >
zatraži mobilni identitet za korištenje digitalnih usluga (Certilia) >klik na opciju Mobile.ID >:
[pogledaj video](https://www.youtube.com/watch?v=G1OkHbsl7gc&ab_channel=AKDd.o.o.)

6. Ako imate aktiviranu e-osobnu iskaznicu, slijedite korake i na trećem koraku odaberite opciju
   **"POTPIŠI"**.

7. Nakon što kliknete opciju "POTPIŠI" aplikacija će vas odvesti na potpisnu stranicu Certilia
   kroz koju potpisujete dokument. Potrebno je odabrati **DRUGU** opciju po redu, **"PRIJAVI SE
   ZA UDALJENI POTPIS"** jer se svi dokumenti kroz Spajalicu potpisuju na taj način.

<Warning>
  Jako je važno da odaberete tu opciju jer vam ostale opcije ne omogućavaju
  automatsko potpisivanje dokumenta kroz aplikaciju Spajalica.
</Warning>

8. Nakon što ste odabrali opciju "PRIJAVI SE ZA UDALJENI POTPIS" Certilia će vas prebaciti na
   idući korak u kojem morate upisati podatke za prijavu u vaš profil za potpisivanje putem vaše
   **e-osobne iskaznice**. Nakon što ste se prijavili Certilia će vas tražiti lozinku za potpisivanje
   koju je također potrebno upisati. Nakon što je taj proces završen, dokument je uspješno
   potpisan i vaš je zahtjev spreman.

9. Za završetak prijave na Spajalicu nakon potpisane izjave potrebno je još uploadati potvrdu o
   žiro računu kako biste mogli primati novac za svoj rad. Dokument možete uploadati kao PDF
   format kroz sučelje u Spajalici, a možete ga preuzeti preko aplikacije svoje banke ili u banci.
   To je dokument koji potvrđuje da je žiro račun u vašem vlasništvu.

10. Nakon što se predali potvrdu o žiro računu, vaša je prijava kompletirana i čeka se **odobrenje
    djelatnika Studentskog centra za potvrdu vašeg članstva** za mogućnost digitalnog
    potpisivanja studentskih ugovora. To je proces koji može trajati nekoliko minuta ili najviše
    nekoliko sati, ovisno o količini zahtjeva koji su u tom trenutku zadani. Ako prijavu zadajte za
    vrijeme neradnih dana ili vikenda, moguće je da ćete morati pričetkati idući radni dan da bi
    vam članstvo bilo potvrđeno. U međuvremenu možete urediti svoj profil na Spajalici,
    predstaviti se potencijalnim poslodavcima sa kratkim tekstom pod rubrikom „O meni“,
    dodati svoje obrazovanje i radno iskustvo, te znanja i vještine koje posjedujete.

11. Ako ste možda preskočili prethodne korake, aktivaciju digitalnog potpisa možete uvijek
    napraviti tako da na početnom ekranu aplikacije Spajalica odaberete opciju **"AKTIVIRAJ
    DIGITALNI POTPIS"**. Taj korak odvest će vas na idući ekran na kojem možete generirati
    dokument izjavu i isti potpisati jednostavnim klikom na opciju **"POTPIŠI"** ako je dokument
    generiran. Opcija potpiši odvest će vas na potpisnu stranicu Certilia i tada kliknete na drugu
    opciju, **"PRIJAVI SE ZA UDALJENI POTPIS"** kao što je opisano u koracima 7. i 8.

Nadamo se da vam je proces registracije jasan iako su neki koraci možda kompliciraniji.
Jednom kad dovršite registraciju, korištenje je vrlo jednostavno i maksimalno olakšano,
uštedjet ćete si puno vremena koje biste proveli u prometu i nepotrebnog čekanja u
redovima.
